Alva
====
Alva är en naturreligion, där Alva anses vara moder natur själv. Hon
kan vara både hård och snäll, krävande och förlåtande. Men oavsett
vilket humör hennes nycker för henne till älskar hon allt liv innerst
inne och vill alla växter och djur väl.

Hon föraktar alla som dödar när detta inte är nödvändigt för ens egen
överlevnad, eller om man röjer skog när detta inte är
livsnödvändigt. Och även då man gör detta, skall det göras på ett
hänsynsfullt sätt. Dödandet skall ske så snabbt och smärtfritt som
möjligt, och röjandet av skog med så stor hänsyn till växtligheten som
möjligt.

Religionen har följande högtider:
* Andeväsen - När tillbedjaren fyller tio år
* Kryddfest - När de kryddväxterna mognat i blomstermånaden tillagas
  dessa kryddväxter i kryddiga, vegetariska grytor. Detta förtärs
  tillsammans med allsköns svalkande drycker, där de vanligaste är
  gjorde på nektar för barnen och jästa på frukt åt de vuxna.
* Historiefestivalen - Mitt under mörkmånaden, när allt verkar som
  dystrast och bistrast, berättar byäldsten historier. Dessa är ofta
  brutala och sedellärande som har levt vidare genom generationer, och
  som visar hur man ska eller inte ska bete sig i naturen.

Andeväsen
---------
Alla tillbedjare av religionen får ett andeväsende tilldelat sig vid
tio års ålder. Det finns en gammal såväl som ny tradition till hur
detta går till. Detta för att den gamla traditionen anses ha blivit
alltför farlig att tillämpa på sistone.

Andeväsen är ett djur, vars innersta väsen får inta ens eget väsen. På
detta sätt blir man ett med djuret och sägs få speciella förmågor. Få
kan dock vittna om vad dessa förmågor skulle bestå i, och de äldsta
hävdar att det är för att de övergett den gamla traditionen som man
inte längre får några förmågor.

### Andeväsen - Gamla traditionen

Enligt denna tradition skall den som precis fyllt tio år bege sig in i
mitten av trollskogen. Han eller hon skall där slå läger och
meditera tills ett rovdjur attackerar en. När detta sker, vet man att
det är detta djur som är ens andeväsen. Man skall besegra djuret utan
att döda den, först då kan dess väsen bli ett med ens eget väsen och
man kan bege sig hem igen.

### Andeväsen - Nya traditionen

Man genomför en tilldelningsceremoni där byäldsten helt enkelt utser
ett djur genom att måla detta på magen på tioåringens, på hans eller
hennes tioårsdag. Detta följs upp med en fest med god mat och dryck
som fortsätter till midnatt.

