Nordland
========
Nordland är känd för sitt kärva klimat med kalla vintrar, blöta vårar,
stormiga höstar och korta somrar. Folket är kärva, arbetsamma men
hjälpsamma. De är vänliga och gästfria mot främlingar, men förväntar
sig att även främlingar ställer upp och hjälper till varhelst de kan.

Den mesta kända orten i Nordland, och troligen den enda ort som andra
känner till, är Steningsborg. Det är en hamnstad längs söderut i
Nordland, och en knytpunkt för all handel i norra delen av
världen. Den staden är stor och välbärgad även i jämförelse med andra
stora städer i världen, vilket ger en betydande kontrast mot de många
småbyar som Nordland i övrigt består av.

Människorna här lever av jordbruk, skogsbruk och jakt, i den
ordningen. Det timmer som växer i Nordland anses vara av den allra
bästa kvalitén, och säljs för dyra pengar i Steningsborg. Viltköttet
står inte långt efter i rykte.

Geografi
--------
Längst norr i Nordland ligger bergsmassivet Dimmiga bergen, som är
känd för sina vresiga och giriga dvärgar. Dvärgarna anses dock vara
mästerliga smeder, och endast kung och adel har råd med dvärgsmidda
föremål.

Strax söder om Dimmiga bergen ligger Trollskogen, en snårig, tät och
mörk skog som ofta hemsöks av dimma. Stigarna i skogen är föränderliga
och den sägs vara hemsökt av troll och annat otyg.

Söder om Trollskogen tar Storskogen vid. Skogen är stor och det finns
många stigar och vägar i den. Alla dessa stigar och vägar tycks dock
sluta i hamnstaden längst söderut, Steningsborg.

Steningsborg är Nordlands huvudstad och något av en knytpunkt för
handelsfartyg som vågar sig såhär långt norrut. Här har kungen sin
residens. Staden är stor och livlig, och här finner man rika köpmän,
adel samt flera kyrkor för olika religioner. Många i de
omkringliggande jordbrukssamhällena beger sig regelbundet in i staden
för att sälja och köpa varor.

Byarna runtomkring lever inte bara på jordbruk, jakt och skogsbruk
finns också. Exempel på byar är Älvglänta som ligger i en stor
skogsglänta mitt emellan Trollskogen och Storskogen, Alvlund som
ligger västerut och sägs ha huserat alver en gång i tiden samt
Godaryd i öster, vars namn sägs vara från en stor magiker vid namn Godar.

Väster om Nordland ligger Alvskogen, där alverna bor. Från
Steningsborg går en väg åt väst-nordväst, som böjer av till rakt
västerut vid Alvskogen. Det sägs att om man håller sig på denna väg så
är man fredad från alverna, bara man inte är dum nog att göra upp en
eld i deras skog. Vart denna väg leder är det få som vet.

Öster om Nordland ligger huvudsakligen outforskad skog, där det går
rykten om att det ska finnas ett magikertorn. Detta torn sägs endast
kunna bli hittad om tornet vill bli hittad. Få vågar sig dit, då man
är rädd för magiker.

Årstiderna
----------
Somrarna är korta men relativt varma, man kan gå i kortbyxor under den
varmaste månaden. Våren är ofta blöt, och hösten väldigt
blåsig. Vintern är sträng med mycket snö.

Månaderna och vilket typiskt väder som råder:
* *Midvintermånad* - Första månaden på året, den månad som markerar
  mitten av vintern. Temperatur runt -20&deg;C, måttliga vindar och en
  del snöfall.
* *Mörkmånad* - Den mörkaste av alla månader, också den
  kallaste. Denna månad försöker alla hålla sig inomhus då det sägs
  att mörkervarelser strövar omkring då. Temperatur runt -30&deg;C,
  men vissa nätter kan det bli neråt -50&deg;C. Ofta vindstilla, tyst
  och utan nederbörd.
* *Snömånad* - Detta är vinterns sista månad, och därmed den sista
  månaden med snö. Folk börjar ge sig ut igen och se fram emot
  våren. Temperatur omkring -5&deg;C, måttliga vindar och tidvis
  ymniga snöfall.
* *Vattumånad* - Snön smälter men marken är alltför frusen för att
  släppa fram vattnet. Älven svämmar över alla brädder med allt
  forsande vatten. Den mest händelserika månaden, men man får akta sig
  för att inte svepas med av älven! Temperatur runt 5&deg;C, tidvis
  friska vindar och frekventa ösregn som ibland kan vara i dagar.
* *Blomstermånad* - Marken börjar tina och blommorna titta fram. En
  favoritmånad för promenader, i synnerhet för nyförälskade. Dags att
  börja plöja åkrarna. Temperatur runt 10&deg;C, måttliga vindar,
  enstaka kortvariga regnfall.
* *Såddmånad* - Solen börjar titta fram på allvar och antyda att
  sommaren är i antågande. Dags att så åkrarna. Temperatur runt
  15&deg;C, måttliga vindar, sporadiskt småregn.
* *Högsommarmånad* - Sommarens första månad, den varmaste av
  sommarmånaderna. Mestadels vindstilla, ibland lätt bris. Sparsamt
  med regn. Temperatur runt 20&deg;C. Visst rensande bland åkrarna,
  annars brukar man koncentrera sig på skogsbruk denna månad.
* *Sensommarmånad* - Sommarens sista månad. Skörd, och när skörden är
  bärgad, fest tills månaden är slut! Temperatur runt 15&deg;C,
  måttligt med vind, nästan aldrig regn.
* *Ruskmånad* - Höstens första månad som brukar komma med bravur!
  Stormvindar och slagregn. Temperatur runt 10&deg;C.
* *Höstmånad* - Stormarna bedarrar men fortfarande blåsigt med många
  kastvindar. Sporadiska och ibland häftiga regnfall med inslag av
  hagel. Löven blir gula och faller ner, blommor vissnar. Temperatur
  runt 5&deg;C.
* *Hamstrarmånad* - De sista förberedelserna inför vintern vidtas nu,
  ved klyvs och bärs in, mat torkas och saltas och läggs i
  jordkällaren. Måttliga vindar, temperatur runt 0&deg;C.
* *Vintermånad* - Vinterns första månad, och av många anses som den
  vackraste. Vindstilla med lätta snöflingor som tyst dalar ner och
  färgar allt vitt. Skogen blir tyst och dämpad av allt
  pudersnö. Temperatur runt -10&deg;C. Årets sista månad.

Älvglänta
=========
Älvglänta ligger mitt i en stor skogsglänta, omgiven av åkrar. Man kan
skymta Dimmiga bergen åt norr, men framför den ligger Trollskogen.

Skogen mot norr är väldigt olik skogen mot söder. Den norra skogen
kallas Trollskogen. Den är tät, mörk och sägs hemsökas av troll och
annat otyg. Det är ofta dimma där, och stigarna ändras ofta så det är
lätt att gå vilse. Bergsmassivet tar vid där skogen slutar i norr, och
kallas Dimmiga berget.

Dimmiga berget sägs husera vresiga och giriga dvärgar, som är
mästerliga smeder och älskar fina värdesaker. Det är dock få som
begett sig dit och kommit levande tillbaka.

Den södra skogen kallas Storskogen, då den är större än
Trollskogen. En stig löper från byn mot söder genom storskogen, som
sedan förenas med andra stigar från närliggande byar och blir till en
väg. Denna väg slutar längst i söder i en hamnstad,
Steningsborg. Detta är huvudstaden i landet, Nordland.

Åt väster finns Alvskogen. Alverna sägs vara misstänksamma mot
människor och ser gärna att människor inte beger sig dit. Det går
visserligen en stig dit och genom alvskogen, och de som vandrar längs
stigen tycks få vara ifred så länge de håller sig till stigen. Man ska
dock passa sig för att göra upp en eld där, då alverna anser att eld
inte har i en skog att göra. Ingen vet riktigt var denna stig åt
väster slutar.

Någonstans åt öster ryktas det om ett magikertorn, men inga stigar går
ditåt. Det sägs att tornet bara kan hittas av de som tillåts hitta
den.
