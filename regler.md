Regler
======

Dessa regler är baserade på Fudge (http://fudgerpg.com/). Reglerna är
dock översatta till svenska. De är kompletta, dvs man behöver inte
tillgång till Fudge originalregler för att kunna använda dem.

Det finns begåvningar och färdigheter som beskriver hur duktig en
rollperson är på olika saker. Detta beskrivs i olika nivåer enligt
följande:

Nivåer
------

Gudalik
Hjältelik
Extremt bra
Mycket bra
Medelbra
Dålig

Begåvningar
===========

Dessa egenskaper är starkt inspirerade av Howard Gardners 9
intelligenser. De används som färdigheter där någon särskild kunskap inte behövs. Begåvningar avgör också hur lätt olika kunskaper lärs in.

* Språkbegåvning
* Musikalisk begåvning
* Syn- och rumskoordination
* Kroppskoordination
* Social begåvning
* Självkännedom
* Matematisk begåvning
* Naturbegåvning
* Existentiell begåvning

Språkbegåvning
--------------
Uppfattar de finare detaljerna i språket, betydelsen av ordval, sätt
att uttrycka sig och vad man utelämnar. Lättare att lära sig språk.

Denna begåvning kan användas som färdighet när man försöker avgöra
släktskap mellan olika språk, eller kunna avgöra om det är olika
språk. Inga krav på att kunna språken finns, man kan ändå avgöra att
språken är olika och om man har hög begåvning även hur nära släkt de
är. Detta gäller skriftliga språk såväl som talade.

Exempel på relaterade färdigheter:

* Specifika språk, tal och skrift
* Simultantolka
* Översätta

Musikalisk begåvning
--------------------
Uppfattar rytmer och tonlägen. Lätt för att lära sig musik.

Denna begåvning kan användas som färdighet när man försöker få till en
rytm. Det kan vara så enkelt som att folk ska dra seglet i takt när
man hissar segel, eller när man försöker spela musikinstrument.

* Spela specifikt instrument

Syn- och rumkoordination
------------------------
Kan lätt bilda sig en uppfattning om rummet, t.ex. förstå vad en karta
innebär i verkligheten. Underlättar skapande hantverk då man lätt
förstår hur saker och ting blir när de blir färdiga.

Denna begåvning kan användas som färdighet när man försöker tänka sig
ett färdigt komplext konstverk och hur man skulle kunna skapa den. Kan
man inget hantverk själv kan man ändå beskriva detta för en
hantverkare, som om han är duktig själv också inser hur det hela låter
sig göras. Det kan också användas för att inse om saker ligger i linje
med varandra, om ett utrymme är stort nog att rymma en viss sak och
hur man bäst packar för att få plats med allt.

Exempel på användning:

* Leta/söka
* Gömma saker eller sig själv

Exempel på relaterade färdigheter:

* Hantverk, t.ex. smide, grovsnickeri, finsnickeri, tapetserare
* Kartografi

Kroppskoordination
------------------
God kontroll på sin egen kropp och hur man ska få den att göra som man
vill.

Exempel på användning:

* Balansera
* Hoppa
* Friklättring
* Smyga

Exempel på relaterade färdigheter:

* Klättring med redskap
* Dans
* Akrobatisk manöver, t.ex. volt
* Kampsport

Social begåvning
----------------
Kan läsa av andra människors intentioner, och förstår vad de menar
snarare än vad de säger. Kan anpassa sitt eget kroppsspråk så att de
passar andra, och blir därför lättare omtyckt.

Denna begåvning kan användas som färdighet för att kunna svara på hur
andra människor reagerade under ett samtal, och vad i samtalet de
tycktes reagera på.

Exempel på användning:

* Känna av känslostämning i en folksamling
* Avgöra känsloändringar under t.ex. samtal
* Inse hur man ska uttrycka sig för att uppnå vissa känslor
* Få samtalspartner att känna sig hörd och förstådd

Exempel på relaterade färdigheter:

* Förhöra
* Övertala
* Förhandla

Självkännedom
-------------
Förstår sig själv och hur man fungerar. Har man dålig självkännedom kan man lätt överskatta eller underskatta sig själv. Med god självkännedom vet man sina begränsningar.

Exempel på användning:

* Förklara sitt agerande
* Veta i förhand om man klarar viss uppgift eller inte, t.ex. om hoppet är för långt eller inte

Exempel på relaterade färdigheter:

* Ljuga

Matematisk begåvning
--------------------
Förstår logik och matematik, sorterar och ordnar abstraktioner med
lätthet som ett verktyg för att förstå hur saker fungerar.

Exempel på användning:

* Enklare räkning såsom addition och subtraktion
* Se mönster, kan vara i siffror, färger, former

Exempel på relaterade färdigheter:

* Matematik, mer avancerad räkning såsom multiplikation, division, logaritmer, trigonometri
* Bokföring

Naturbegåvning
--------------

Ser skillnad på växt- och djurarter. Har lätt man har att hantera djur.

Har man låg naturbegåvning ser man inte skillnad på snarlika växter och djur, och man tycks alltid komma på fel fot med djuren.

Har man hög naturbegåvning ser man nyanserna mellan snarlika växter och djur, och vet hur man ska hantera djuren för att få dem att göra som man vill. Kan också avläsa hotfulla situationer mer korrekt, t.ex. om ett djur faktiskt tänker anfalla eller bara vill markera sitt revir.

Exempel på användning:

* Avläsa djurens intentioner
* Särskilja snarlika växter och djur
* Upptäcka vattenkällor
* Avgöra väderstreck

Exempel på relaterade färdigheter:

* Zoologi
* Botanik
* Bereda gifter och droger
* Spåra

Existentiell begåvning
----------------------
God insikt i existentiella frågor, vilket ger djup förståelse för
religioner och spirituella frågor.

Med god existentiell begåvning ser man de större sambanden i vad som händer i livet och i världen.

Exempel på användning:

* Tyda varsel
* Drömtydning

Exempel på relaterade färdigheter:

* Spådom
* Teologi inom specifik religion

Färdigheter
===========

Varje färdighet grundar sig i en begåvning. Begåvningen avgör hur lättlärd färdigheten är. Färdigheten mäter hur mycket kunskap man har inom ett visst område.

De färdigheter som anges här skall bara ses som exempel, finns det färdigheter som inte passar så är det bara att ta bort dem, eller lägga till färdigheter som saknas. Färdigheter kan till och med läggas till under spelets gång om det finns god anledning till det. T.ex. om spelaren spelar en jägare och färdigheten "Jaga" inte skulle vara uppskriven, så kan spelare och spelledare komma överens om att lägga till den mitt under spelet.

Personligheter
==============

Personligheten är starkt inspirererat av <http://www.16personalities.com/sv/var-teori>. Den bygger på en femgradig skala för fem olika personlighetsdrag: Sinne, energi, natur, taktik och identitet.

Vad lägsta och högsta värdet på denna skalan indikerar är beskrivet för varje personlighetsdrag nedan:

* *Sinne* - hur rollpersonen interagerar med andra personer
    * Introvert föredrar att tänka själv och vill undvika sociala sammanhang
    * Extrovert trivs bäst i grupp och kan förlora energi ensam

* *Energi* - hur rollpersonen ser på världen
    * Intuitiv - går på känslan, lever gärna i framtiden
    * Realist - ser här och nu, jordnära

* *Natur* - hur rollpersonen fattar beslut och hanterar sina känslor
    * Logisk - fokuserar på objektiv fakta
    * Princip-fokuserade - följer sitt hjärta, vill ha harmoni och samarbete

* *Taktiker* - hur rollpersonen tar sig an arbete och beslut
    * Planerande - vill ha en tydlig plan och tydliga regler och riktlinjer
    * Sökande - improviserar och testar sig fram

* *Identitet* - hur säker rollpersonen är på sig själv
    * Försiktig - självmedveten, lyssnar på andras åsikter, perfektionist
    * Självsäker - stabil, lugn, avslappnad, vägrar oroa sig för mycket

